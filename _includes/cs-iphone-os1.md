Το iPhone OS 1, γνωστό και ως iOS 1, είναι η πρώτη έκδοση του λειτουργικού συστήματος iOS της Apple. Κατά την παρουσίασή του, δεν είχε κάποιο επίσημο όνομα· αντίθετα, η Apple διαφήμιζε πως το iPhone "έτρεχε" μια mobile έκδοση του λειτουργικού της συστήματος για υπολογιστές, macOS, γνωστό τότε ως Mac OS X. Στις 6 Μαρτίου 2008, με την κυκλοφορία του iPhone SDK (Κιτ Ανάπτυξης Λογισμικού), η Apple το ονόμασε iPhone OS (ενώ αργότερα μετονομάστηκε σε "iOS", στις 7 Ιουνίου 2010). Διαδέχθηκε από το iPhone OS 2 στις 11 Ιουλίου 2008.

Η ανάπτυξη του iPhone OS 1 και του πρώτης γενιάς iPhone, αποτέλεσε συνδυασμένη προσπάθεια. Μόνο εργαζόμενοι της Apple επιτρεπόταν να είναι μέλη της ομάδας ανάπτξης του iPhone. Ήταν ένα άκρως απόρρητο πρότζεκτ και μάλιστα, την περιόδο που επιλέγονταν τα μέλη της ομάδας, ούτε τα ίδια δεν γνώριζαν με τι ακριβώς θα ασχοληθούν. Υπήρχαν δύο ομάδες μέσα στην εταιρία οι οποίες δούλευαν για να φτιάξουν το iPhone: μία προσπαθούσε να μετατρέψει το iPod σε κινητό τηλέφωνο, και η άλλη στο να «συρρικνώσει» το Mac OS X ώστε να μπορεί να δουλεύει σε μικρότερες συσκευές όπως κινητά. 

Μία ομάδα, υπό τον Τζον Ρούμπινστιν, δούλευε στην ανάπτυξη μιας «ελαφριάς» έκδοσης βασισμένη στο Linux, κοινώς γνωστή ως Acorn. Μια άλλη ομάδα, υπό τον Σκοτ Φόρστολ, δούλευε στην προαναφερθείσα συρρικνωμένη έκδοση, με την κωδική ονομασία Purple, η οποία θα έτρεχε σε επεξεργαστές τύπου ARM. Ο Τόνι Φαντέλ, ο οποίος ήταν υπεύθυνος της συνολικής ομάδας του iPhone είπε ότι «ήταν ανταγωνισμός ιδεών, όχι ομάδες, και όλοι δουλεύαμε πάνω σε αυτό». Υπήρχαν 16 με 17 σχέδια. Πολλοί στην ομάδα πίστευαν πως οι χρήστες θα χρησιμοποιούσαν φυσικό πληκτρολόγιο, και όχι γυαλί. 

Η ιδέα μιας οθόνης που θα λειτουργούσε πλήρως με αφή, ήταν εντελώς καινούργια σε όλους. Πολλές διεπαφές χρήστη πέρασαν από την φάση της δημιουργία πρωτοτύπων, συμπεριλαμβανομένου του clickwheel αφής από το iPod. Παρόλο που πολλοί το θεωρούσαν σπατάλη χρόνο, ο τότε διευθύνων σύμβουλος της Apple, Στηβ Τζομπς, επέμενε στην δημιουργία πρωτοτύπων για όλες τις ιδέες πριν επιλεγεί η τελική έκδοση του λειτουργικού. Τελικά έγκριση πήραν εφαρμογές όπως το iTunes, Google Maps, Youtube κτλ. Όλες γραμμές από την αρχή για να τρέχουν στο νέο λειτουργικό και οι πρώτες στο είδος τους


Το iPhone OS 1 παρουσιάστηκε στο συνέδριο Macworld Conference & Expo στο Συνεδριακό Κέντρο Moscone του Σαν Φρανσίσκο, από τον Στηβ Τζομπς στις 9 Ιανουαρίου 2007, μαζί με το iPhone. Μόνο ένα χρόνο μετά(11 Ιουλίου 2008.) το iOS 1 αναβαθμίστηκε στην έκδοση iOS 2