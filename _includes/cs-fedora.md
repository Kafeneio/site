Έχετε ακούσει ποτέ για κάποιον που χρησιμοποιεί το "Fedora" στον υπολογιστή του και δεν είστε σίγουροι για τι πράγμα μιλάει; Ας δούμε τι είναι το Fedora και μια σύντομη ιστορία αυτού του λειτουργικού συστήματος που πήρε το όνομά του από ένα κομψό καπέλο.

{% include figure image_path="/images/Fedora-Logo.jpg" caption="Figure 1: Fedora logo" %}

Το Fedora είναι μια διανομή Linux που χρηματοδοτείται από την RedHat και κυκλοφόρησε για πρώτη φορά το 2003. Για αρχή, η RedHat είναι μια εταιρεία που διανέμει λογισμικό και υπηρεσίες ανοιχτού κώδικα σε επιχειρήσεις.

Η RedHat αποκαλεί το Fedora την upstream community έκδοση του RedHat Enterprise Linux, πράγμα που σημαίνει ότι τα features στο RedHat Enterprise έρχονται απευθείας από το Fedora Project. Το Fedora είναι μια από τις πιο δημοφιλείς εναλλακτικές λύσεις για τα Windows και το macOS.

Οι περισσότερες εκδόσεις Fedora χρησιμοποιούν το σύστημα διαχείρισης πακέτων RPM, χρησιμοποιώντας το DNF ως εργαλείο για τη διαχείριση των πακέτων RPM. Ακόμη το Fedora έρχεται by default με το γραφικό περιβάλλον Gnome και κάνει χρήση του Systemd ως init σύστημα, το οποίο και δημιουργήθηκε στα εργαστήριά του για τις ανάγκες του λειτουργικού και μετέπειτα γνώρισε μεγάλη άνθιση και ακτός του Fedora. Ωστόσο υπάρχουν και άλλες εκδόσεις για τους χρήστες που προτιμούν άλλα γραφικά περιβάλλοντα.

{% include figure image_path="/images/fedora-kde.jpg" caption="Figure 2: Fedora Spin: KDE" %}

Το Fedora είναι μια αξιόπιστη και σταθερή διανομή Linux που δεν θα απογοητεύσει τους αρχάριους ή προχωρημένους χρήστες. Η διαδικασία εγκατάστασης είναι απλή και οι προκαθορισμένες εφαρμογές είναι υπεραρκετές για να ξεκινήσετε.



